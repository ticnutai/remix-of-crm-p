

**‏‏19/05/2024**

**חוזה להוצאת היתר בניה בגוש 7311 חלקה 53 מגרש 561 א' ו- ב'**   
**כפר חב"ד \- הרחבה צפונית – משפחת וישצקי**

**בין** 

שם :\_\_\_\_\_\_\_\_\_\_\_\_\_\_\_\_\_\_\_\_ת.ז.\_\_\_\_\_\_\_\_\_\_\_\_\_\_\_\_\_\_\_

 שם:\_\_\_\_\_\_\_\_\_\_\_\_\_\_\_\_\_\_\_\_ ת.ז. \_\_\_\_\_\_\_\_\_\_\_\_\_\_\_\_\_\_

שם :\_\_\_\_\_\_\_\_\_\_\_\_\_\_\_\_\_\_\_\_ת.ז.\_\_\_\_\_\_\_\_\_\_\_\_\_\_\_\_\_\_\_

 שם:\_\_\_\_\_\_\_\_\_\_\_\_\_\_\_\_\_\_\_\_ ת.ז. \_\_\_\_\_\_\_\_\_\_\_\_\_\_\_\_\_\_

(להלן "המזמינים") 

**לבין** 

טננבאום יעקב ומלי 

אדריכלות ,עיצוב פנים וליווי פרויקטים 

(להלן "עורכי הבקשה")	

הואיל והמזמינים מעוניינים להגיש בקשה להיתר לבניית מבנה צמוד קרקע \-שתי יחד' , במגרש בעל זכויות לשתי יחידות דיור, (ע"פ תבע גז/525/ 39\) בגוש \_7311\_ חלקה\_53\_\_ מגרש  561 א' ו- 561 ב'\_ .

הואיל והמזמינים מעוניינים למסור לעורכי הבקשה את ביצוע השירותים האדריכלים והשירותים הנוספים המפורטים להלן בהסכם זה .

הואיל ועורכי הבקשה מסכימים לקבל על עצמם ביצוע השירותים האלה .

לפיכך הוסכם והותנה בין הצדדים כדלקמן :

1. תוכן המבוא   
   1. המבוא להסכם זה מהווה חלק עיקרי ובלתי נפרד הימנו.  
2. מהות ההתקשרות 

   1. המזמינים מוסרים בזאת לעורכי הבקשה  , ועורכי הבקשה מקבלים על עצמם לבצע את השירותים האדריכלים והאחרים המפורטים להלן לצורך תכנון הבית .  
   2. השירותים האדריכלים יכללו :

   

**שלב ראשון :**

**בדיקת היתכנות** 

1. בירור תוכניות בנין עיר (תב"ע)  החלות על המגרש /דירה, בדיקת סטטוס המגרש מבחינת היתרי הבניה ,והשוואתם למצב הקיים (במידה וישנם) , גיבוש זכויות הבניה והאופציות השונות האפשריות במגרש/דירה.  
2. הזמנת תיק מידע מהוועדה לתכנון ובניה שדות דן לצורך רישוי ותכנון .

**תכנון רעיוני** 

1. עורכי הבקשה יכינו פרוגרמה מפורטת עם המזמינים ,ויוכנו עד 4 חלופות למזמינים. התוכניות  תכלולנה  חלוקת החללים , תוכנית העמדת ריהוט , העמדת אביזרים סניטרים   
2. על גבי החלופה שנבחרה ע"י המזמינים ותוגש לוועדה לקבלת היתר , יתאפשרו שינויים והתאמות על פי  דרישות הוועדה ובתיאום עם היועצים השונים .

**רישוי** 

1. עורכי הבקשה יערכו ויגישו בקשה להיתר לוועדה לתכנון ובניה (הכוללת הקלות במידת הצורך ובהתאם למותר) , ידאגו לקבלתו של ההיתר , יתאמו בין היועצים השונים הנדרשים ע"י הוועדה .  וישתתפו בפגישות ודיונים עם המוסדות המאשרים לצורך קידום קבלת היתר בניה . כעורכי הבקשה יחתימו עפ"י דרישת הוועדה את פקע"ר , והרשויות השונות לרבות רמ"י וכל רשות נדרשת לשם קבלת היתר הבניה (למעט החתמת שכנים וחברי וועד/אגודה הכפר).

**שלב שני :**

**בניה** 

עורכי הבקשה יערכו תוכניות ביצוע (תואמות להיתר הבניה וללא חריגות ) הכוללות :

1. תוכניות עבודה אדריכליות מפורטות : תכנית הקומות , חתכים , חזיתות , תוכנית העמדת הבניין במגרש , תכנית מדרגות .  
2. פיתוח השטח , גדרות , שבילי כניסה וחניה , מפלסים , ריצוף חוץ צמחייה , גדרות, פרגולה וסוככים , מיקום בלוני גז . (בתיאום עם יועצים )   
3. פגישה עם קבלן המבצע להסברת התוכנית העבודה ומתן הנחיות טרם ביצוע .  
4. פיקוח עליון לצורכי רישוי בלבד : ביקורים באתר לפני יציקת תקרות ורצפה ראשונה , עם בניית שורה אבן ראשונה , בהגעה לגובה ספי חלונות וכן במקרים בהם דרושה התערבותו של המתכנן לפתרון בעיות העומדות על הפרק .

**כללי** 

1. המזמינים יזמינו על חשבונם , לפי הצורך ובהתייעצות עם עורכי הבקשה, את השירותים והיועצים הנדרשים לצורך קבלת היתר ולצורך בניית המבנה לרבות , מודד, יועץ קרקע , מהנדס קונסטרוקטור  ,יועץ בטיחות, יועץ סניטרי ,יועץ אקוסטי, מהנדס חשמל , אדריכל נוף, יועץ בריכות , יועץ חשמל , יועץ סניטריה וניקוז , מכון התקנים וכל דרישה שתבוקש ע"י הרשויות השונות, עורכי הבקשה יהיו האחראים על תיאום התוכניות של היועצים שיתקבלו והתאמתן לתוכנית הבניה ולתוכניות הביצוע.  
     
     
2. אין לעורכי הבקשה אחריות בנוגע לתשלומים לוועדה לתכנון ובניה לרבות היטלי השבחה אגרות בניה וכו' ,וכן לתשלומים לרמ"י ,לאגודה לוועד ולשאר רשויות.  
3. המזמינים ידאגו למילוי הוראות אשר בתוכנית העבודה ולבטיחות באתר בהתאם להוראות החוק ודרישות הוועדה המקומית בין אם באמצעות מנהל עבודה ,מפקח  
     
     
   או כל אמצעי אחר ,ובלבד שימולאו הוראות אלו בלבד .מומלץ ישכרו שירותיהם של קבלנים רשומים וכן מפקח בניה לפיקוח צמוד .  
   

**תשלומים ושכר טרחה** 

1.  שכר טרחה אינו כולל צילומי תוכניות ופלוטים ,שליחויות ע"י מכון הצילום ומשלוחי דואר : המזמינים יפרעו את החיובים אשר יוגשו להם על ידי מכון הצילום במהלך הפרויקט ישירות מול מכון הצילום .  
2. שכר טרחה אינו כולל הוצאות וטיפול בהליך פרסום לצורך הגשת בקשה בהקלה   
3. שכר טרחה עבור מכלול השירותים ע"פ הסכם זה : 50,000 ₪   
4. לכל תכנון של יחידת דיור נוספת (תוכנית אופציונלית עתידית) יתווסף שכר טרחה על סך 5000 ₪ ליחידה  
5. יש להוסיף מע"מ כחוק על כל המחירים המצויינים בה.מחיר .

התשלום יתבצע ע"פ השלבים הבאים :

1. 25% עם חתימת חוזה     
2. 30% עם חתימת הלקוח על תכנית הגשה לרשויות   
3. 30% בעת קבלת אישור מהוועדה (היתר בתנאים).  
4. 15% בעת קבלת טופס היתר לתחילת עבודות.

5.  **הערות :**  
1. במקרה של ביטול הסכם זה : הסכום בפרק התשלומים ושכ"ט בסעיף ג לעיל יוחזרו למזמינים ובלבד וטרם החלה בדיקת ההיתכנות ופגישות להכנת הפרוגרמה .  
2. היה והמזמינים הפסיקו את ההתקשרות והעבודה עם עורכי הבקשה ,יהא על המזמינים לשלם לעורכי הבקשה עבור כל השלבים שהוכנו על ידם עד מועד הפסקת העבודה וכן עבור השלב שנמצא בתהליך הכנה ע"י עורכי הבקשה .  
3. היה ועורכי הבקשה החליטו על הפסקת התקשרות מול המזמינים (מטעמים של חילוקי דעות ואו אי עמידה בחוזה זה  )יהא על המזמינים לשלם לעורכי הבקשה על כל השלבים שהוכנו על ידם עד מועד הפסקת העבודה .  
4. הסכם זה אינו כולל תכניות שינוי תב"ע מקומית / מחוזית תשריט חלוקה (פרצלציה) רישום בית משותף.  
5. לא יתוכננו חללים שאינם כלולים בהיתר והחורגים מהתוכניות המאושרות במוסדות התכנון .  
6. באם יופסק הליך ההיתר בגין מזמיני הבקשה לתקופת זמן שמעבר לחצי שנה , עורכי הבקשה לא מחויבים ע"פ חוזה זה להמשיך בעבודתם ולהשלים את ההליך ההיתרי   
7. באם יאושר הארכת תוקף של הוראת השעה תוספת יחידת דיור \- סעיף 147 לחוק (פיצול צמודי קרקע) ,אשר יצריך הגשה ותכנון מחדש ,שכר הטרחה יתומחר על סך 50% מעלות ההיתר הראשוני.

   

**תוספת תשלום תחול במקרים שלהלן :** 

1. כל שינוי , לדרישת המזמינים בפרוגרמה מאושרת וחתומה , משלב תחילת עבודת התכנון ואלך .  
2. כל שינוי בחלופה מאושרת וחתומה ע"י המזמינים   
3. כל שינוי בתוכניות עבודה .   
4. עבור תוכניות ופרטי נגרות (מטבח, דלפקים, ח.ארונות נישות גבס)  \-מוסכם תוספת תשלום (אופציה)  
5. עבור הכנת כתב כמויות לקבלן \- מוסכם על תוספת תשלום (אופציה)  
6. ישנה אפשרות להכנת הדמיה בתוספת תשלום  
7. כל ש"ע בגין העבודות הנוספות הינה 250 ₪ פלוס מע"מ

**יודגש**

* **המחיר המוצע בחוזה זה, מותנה בהצטרפות השכן באותו המגרש להגשת היתר לביתו. באם ההגשה תהיה רק למזמיני העבודה- תהיה תוספת תשלום  בסך 5000 ₪ פלוס מע"מ**   
* **הצטרפות לאותה בקשה תהיה עד שלושה חודשים מיום החתימה על הסכם זה, לאחר מועד זה התשלום יעלה בחמשת אלפים ש"ח .**

**לוחות הזמנים :**

 למעט עיכוב הנובע מסיבות שאינן תלויות באף אחד מהצדדים ו\\או מכח עליון 

1. בדיקת היתכנות מול הרשויות השונות לגבי זכויות הבניה (תיק מידע) \-35  י"ע מיום קבלת מפת המדידה  
2. מסירת סקיצה ראשונה למזמין  \- 25 י"ע מאישור וחתימת המזמין על הפרוגרמה   
3. עיבוד החלופה הנבחרת  \- 12 י"ע לאחר משוב המזמין   
4. הגשת תוכניות לרשויות –21 י"ע מאישורו הסופי של המזמין   
5. הכנת תוכנית עבודה לביצוע – 45 י"ע מרגע קבלת ההיתר   
 


**שונות :**

לעורכי הבקשה שמורים זכויות יוצרים על התכנון. הוכחת תשלום כנגד חשבונית מס . תוקף הצעת המחיר 30 יום.

ובזאת באו הצדדים על החתום : 

 

\_\_\_\_\_\_\_\_\_\_\_\_\_\_\_\_\_\_\_\_\_\_\_\_                            \_\_\_\_\_\_\_\_\_            \_\_\_\_\_\_\_\_\_\_\_\_\_

    חתימת לקוח                     תאריך  :                                       חתימת עורכי הבקשה 